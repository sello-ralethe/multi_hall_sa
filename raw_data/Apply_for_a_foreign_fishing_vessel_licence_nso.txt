Title: Leselawatle La Dinagadisele La Go Thea Dihlapi
Source URL: https://www.gov.za/nso/services/services-organisations/permits-licences-and-rights/fishing-permits/leselawatle-la
Language: nso
Date scraped: 2025-03-05 17:55:26

==================================================

Gore o kgone go otlela ka mo Afrika Borwa sekepe sa naga ya ntle sa go thea dihlapi, sekepe seo se swanetše go ngwadišwa le fologa ya naga ye nngwe ye e sego Afrika Borwa. O swanetše go dira kgopelo ya laesense ya sekepe sa go thea dihlapi go Kgoro ya Temo, Dikgwa le Dihlapi (Department of Agriculture, Fisheries and ForestryyaCape Town.

Gore sekepe seo se ngwadišwe o swanetše go ba le tumellano ya mohlakanelwa le Moafrika Borwa yo a nago le tokelo ya go thea dihlapi. Gore sekepe se dumellwe, o swanetše go tlatša fomo ya phemiti ya lekala le sekepe seo se tlogo wela go lona. Ge o nyaka gore sekepe seo se thee dihlapi lifelong la go bitšwa ‘High Seas’, o swanetše go tlatša fomo ya ‘High Seas’.

Moafrika Borwa yo a nago le tokelo ya go thea dihlapi a ka hira sekepe seo ka fase ga mabaka a a thata gore a kgone go thea dihlapi mo lefelong le le bitšwago Exclusive Economic Zone (EEZ) goba ka meetseng a dinaga tša boditšhabatšhaba ka fase ga pušo ya Afrika Borwa.

Pele ga ge o ka thoma ka go thea dihlapi, o swanetše go ikopanya le Kgoro ya Temo, Dikgwa le Dihlapi ya Cape Town (diatrese di ka mo fase) go kgonthiša gore nnete go hirwa ga sekepe go tlo dumellwa mo lekaleng le le itšego la go thea dihlapi le gore ke ditokumente dife tše di nyakegago gore kgopelo yeo e dumellwe.

Sekepe sa go thea dihlapi se tlo lekolwa ke South African Maritime Safety Authority (SAMSA) go kgonthiša gore se loketše go sepala ka lewatle gomme mong wa sona ke yena a tlogo lefa ditshenyegelo tšeo ka moka.

Dikepe ka moka tša dinaga tša ntle di swanetše go ba le INMARSAT C VMS yo a begago go Branch: Fisheries Management in Cape Town Kgorwana ya VMS Operation ya Lekala la Fisheries Management e tlo kgonthiša taba yeo.

Kgopelo ya go šomiša sekepe sa naga ya ntle (go akaretšwa le kgopelo ya phethišetšo ya sekepe, phemiti ya go thea le laesense ya go thea mafelong a go iša fase kudu) e ka tšea matšatši a 14 a mošomo, go eya ka gore kgopelo e dirilwe ka mokgwa ofe.

Ditefišo

Eya go Kgoro ya Temo, Dikgwa le Dihlapi ya Cape Town: Ground Floor, Foretrust Building, Martin Hammerschlag Way, Foreshore, Cape Town gore o hwetšefomo ya kgopelo ya laesense ya sekepesa naga tša ntle.

Fisheries Customer Service Centre:Tel 021 402 3911 / 086 000 3474Fax 021 402 3362Physical address: Ground Floor, Foretrust Building, Martin Hammerschlag Way, Foreshore, Cape Town 8000Postal address: Department of Agriculture, Forestry, and Fisheries, Private Bag X2, Roggebaai, Cape Town, 8012Website:https://www.dalrrd.gov.za/Contact details forSAMSA