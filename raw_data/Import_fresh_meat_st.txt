Title: Kopo ya ho tlisa ho tswa ntle nama
Source URL: https://www.gov.za/st/services/services-organisations/import/kopo-ya-ho-tlisa-ho-tswa-ntle-nama
Language: st
Date scraped: 2025-03-05 17:32:05

==================================================

Ebang o batla ho reka nama e foreshe (tala) (ho kenyeletsa dikahare) kantle ho naha mme o e tlise ka hara Riphaboliki ya Aforika Borwa, kapa ho tsamaisa nama e jwalo ka sepalangwang ho e fetisa ka Aforika Borwa, molao o hloka hore o etse kopo mme o fumantshwe phemiti ya ho reka diphoofolo kantle ho naha kapa phemiti ya ho tsamaisa ka sepalangwang, ke. Motsamaisi wa Bophelo ba Diphoofolo

Motsamaisi wa Bophelo ba Diphoofolo wa Aforika Borwa o tla fa dinaha tseo ho tsona a hlahlobileng le ho amohela ditshebeletso tsa diphoofolo le boemo ba bophelo ba diphoofolo, diphemiti tsa ho reka diphoofolo kantle ho naha kapa ho tsamaisa nama e foreshe (tala) ka sepalangwang. (Tlhahisoleseding e fumanwa ho tswa hoElmarieV@daff.gov.za, Mohala. 012 319 7700 kapa Fekese 012 329 6892).

Ho na le melao e fapaneng ya ho reka kantle ho naha e sebetsang ho ya ka dihlahiswa le boemo ba bophelo ba diphoofolo dinaheng ka bonngwe. Ka ha ditlhoko tsa bophelo di fetoha kgafetsa, o kotjwa ho iteanya le Botsamaisi ba Bophelo ba Diphoofolo (Mohala: 012 319 7420 /7524 /7700, Fekese 012 329 6892) ho fumana ditlhoko tsa moraorao. Diphemiti tsa ho reka diphoofolo kantle ho naha di molaong nako e behetsweng le bakeng sa phahlo e le nngwe feela.

Ka kakaretso, ho reka kantle ho naha ka dinaha tsa borarong ha ho a dumellwa.Jwaloka moreki wa kantle, ke boikarabelo ba hao ho bala le ho phethahatsa ho ya ka maemo a leng phemiting ya ho reka diphoofolo kantle ho naha.

Ho ya ka molao wa polokeho ya Nama wa 2000 (Molao wa 40 wa 2000) nama e hwammeng le e hatseditsweng e ka rekwa kantle ho naha ho tswa bohlabelong ba diphoofolo, dibakeng tseo ho sehwang le ho hlophisa nama ho tsona feela, tse dumelletsweng ke Ofisiri ya Ketsamolao ya Naha ya Aforika Borwa.

Lenane la dibaka tse dumelletsweng le ka fumanwa mona kapa letsetsa 012 319 7700 kapa fekesetsa kopo ho 012 329 6892.

Phahlo ya nama e rekilweng kantle ho naha ho tswa mose e tsamaiswa lewatleng e ka rekwa feela ka ditshelo tse nang le dihatsetsi. Ho ke ke hwa dumellwa phahlo tse kgolo tse arotsweng dikotwana. Nama e foreshe (tala) e ka rekwa feela kantle ho naha ha e hatseditswe kapa e hwamisitswe ka dithemphereitjhara tse boletsweng phemiting ya ho reka diphoofolo kantle ho naha.

Hang ha ngaka ya diphoofolo ya mmuso kantorong ya Naha e se e amohetse ho reka kantle ho naha, ho nka matsatsi a mararo ho isa ho a mahlano a mosebetsi ho sebetsa kopo le ho fana ka phemiti.

R220

Application to import/move in transit meat into/through the Republic of South Africa

Contact list: Import and export of animals and animal products