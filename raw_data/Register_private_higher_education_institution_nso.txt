Title: Ngwadiša sehlongwa sa thuto ya godingwana sa phraebete
Source URL: https://www.gov.za/nso/services/services-organisations/register-business-or-organisation/ngwadi%C5%A1a-sehlongwa-sa-thuto-ya
Language: nso
Date scraped: 2025-03-05 17:04:45

==================================================

Naa o nyaka go aba thuto ya ka morago ga marematlou (ya godingwana) ka Afrika Borwa? Sa mathomo o swanetše go ingwadiša bjalo ka sehlongwa sa thuto ya godingwana sa phraebete le Kgoro ya Thuto le Tlhahlo tša Godingwana (DHET) gore o be le maatla a semolao a go aba dithuto tša godingwana.

Dihlongwa tša thuto ya godingwana tša phraebete di aba magato a thuto (Legato la bohlano go fihla go la 10) go swana le a Tlhako ya Mangwalo a Dithuto a Bosetšhaba (NQF) (Legato la bohlano go fihla go la 10) bjalo ka diyunibesithi tša setšhaba goba diyunibesithi tša theknolotši.

Maikemišetšo a ngwadišo ye ke go netefatša gore:

Dithuto tša dihlongwa tša thuto tša phraebete di swanetše go ngwadišwa le DHET, gomme di dumelelwe ke Komiti ya Boleng bja Dithuto tša Thuto ya Godingwana (HEQC) ya Lekgotla la Thuto ya Godingwana (CHE) gomme di ngwadišwe go NQF ke Bolaodi bja Mangwalo a Dithuto bja Afrika Borwa (Saqa). Dithuto tše di swanetše go tsebja nageng ka bophara le gape maemong a boditšhabatšhaba.

Bonyane dikgwedi tše 18 pele ga ge sehlongwa sa gago se nyaka go aba dithuto o swanetše go romela kgopelo ya ngwadišo go Mongwadiši wa Dihlongwa tša Thuto ya Godingwana tša Phraebete. Kgopelo ya phetošetšo e swanetše go romelwa ka letšatšikgwedi leo le beilwego ke Mongwadiši (Molaodipharephare (DG)).

Hlokomela: O kgopelwa go ikgokaganya le Mongwadiši ka ga diphetošo dife goba dife tše le nyakago go di dira ka nakong ya tshepedišo ya dikgopelo.

R500.

Difomo di a hwetšagala go Kgoro ya Thuto le Tlhahlo tša Godingwana:

National office

Telephone

012 312 5253/5320

Fax

012 324 6343

City/Town

Pretoria

Province

Gauteng

Physical address

National Department of Education: Directorate: Private Higher Education Institutions, Sol Plaatje House, 123 Schoeman Street, Pretoria

Postal address

Private Bag X895, Pretoria, 0001