Title: Ngwadisa leswao la boitsebiso la phoofolo
Source URL: https://www.gov.za/nso/services/services-organisations/permits-licences-and-rights/animal-improvement/ngwadisa-leswao-la
Language: nso
Date scraped: 2025-03-05 18:02:01

==================================================

Ge o na le dikgomo, dinku, dipudi goba dikolobe, go a gapeletšega gore o swaye diruiwa tša gago. O swanetše go dira kgopelo ya tlhaolo ya leswao leo le ngwadišitšwego Kgorong ya Temo Dithokgwa le Boreahlapi.

Leswao la tlhaolo ya diphoofolo le bontšha gore phoofolo ke ya mang. Ge phoofolo e timetše goba e utswitšwe gomme ya hwetšwa, go tla ba bonolo go hwetša mong wa yona. Leswao la hlaolo le na le ditlhaka tša go se fete tše tharo tša alfapete goba maswo (dipharologanyo).

Maswao a tlhaolo a go ya go ile a bewa diphoofolong ka mokgwa wa go šomiša aene ya go fiša go swaya, leswao la go kgahla goba thatu.

Ge o reka diphoofolo goba o di hwetša bjalo ka mpho, o swanetše go bea leswao la tlhaolo mo go tšona mo dibekeng tše pedi. Diphoofolo tšeo o di rekišago  le tšona di swanetše go ba le leswao la gago la tlhaolo.

Leswao la gago le bewa lenaneong la semmušo gomme ga go na yoo a ka le šomišago goba a swaya phoofolo ya gago kantle ga tumelelo ya gago.

Ela hloko: O ka se beye leswao la tlhaolo phoofolong ya gago ge o se wa ngwadiša leswao la tlhaolo.

Ngwadišo e bewa Peakanyong ya Retšiatareng ya Setšhaba ya Tlhaolo ya Diphoofolo.

Go ka tšea dibeke tše pedi gore leswao la tlhaolo le ngwadišwe.

R 200

Application for registration of an identification mark

Fomo e ka hwetšwa gape go bahlankedi ba katološo, diofisi tša maseterata, diyuniti tša bohodu bja leruo tša Ditirelo tša Mapahodisa a Afrika borwa goba go tšwa go Mmušakarolo: Tlhaolo ya Diphoofolo Pretoria

Tel: 012 319 7637Fax: 012 319 7551Email:animalid@dalrrd.gov.za

Physical address: Delpen Building, Cnr Annie Botha Avenue and Union Street, Riviera, PretoriaPostal address: Registrar: Animal Identification, Private Bag X138, Pretoria, 0001