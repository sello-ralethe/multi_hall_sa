Title: Kopo ya thomello ka ntle ya tlhapi ka sepheo sa kgwebo
Source URL: https://www.gov.za/st/services/export-permits/kopo-ya-thomello-ka-ntle-ya-tlhapi-ka-sepheo-sa-kgwebo
Language: st
Date scraped: 2025-03-05 17:36:16

==================================================

Ho rekisetsa dinaha tsa kantle tlhapi, jwaloka tlhapi ya lewatle bakeng sa ho etsa phaello; o tlameha ho etsa kopo Lefapheng la Temothuo, Meru le Ditlhapi.

Haeba o etsa kopo ya diphemiti tsa ho rekisetsa dinaha tsa kantle bigeye tuna, bluefin tuna ya ka borwa, swordfish, Antarctic toothfish, le Patagonian toothfish, o tlameha ho hlomathisa tokomane  ya dipalopalo e loketseng ho tshwasa bakeng sa palo e nngwe le e nngwe e romelwang kantle.

Ditokomane tsa dipalopalo tsa ho tshwasa di fumaneha Lefapheng la Temothuo, Meru le Ditlhapi, Lekala:Botsamaisi ba Botshwasi ba Ditlhapi.

Ela Hloko: Nako e behetsweng phemiti ena ya ho rekisetsa dinaha tsa kantle e feela kamora dikgwedi tse tharo mme e kenyeletsa tlhapi ya metsi a foreshe. O tlameha ho etsa kopo ya phemiti e ntjha hang ha e fellwa ke nako e behetsweng. Ho hloleha ho phethahatsa ho ya ka dipehelo tsa phemiti ho ka baka hore e kgaotswe nako e itseng kapa e fediswe.

Bakeng sa ho tsamaisa mefuta e kentsweng keCITES(Tumellano ya Semmuso ka Kgwebisano ya Matjhaba Mefuteng ya Diphoofolo tse kotsing ya ho Timela Convention on International Trade in Endangered Species) lenaneng, o ka iteanya le Lefapha la Merero ya Tikoloho.

Ho ka nka matsatsi a mosebetsi a 7 kapa ho feta, ho itshetlehile ka ho kenngwa ha kopo ka tshwanelo le tiisetso ya tefello.

Ditefiso tsa 2018/19

Leba Lefapheng la Temothuo, Meru le Ditlhapi le Motse Kapa: Mokatong o ka tlase, Lekala la: Botsamaisi ba Botshwasi ba Ditlhapi, Moahong wa Foretrust, Martin Hammerschlag Way, Foreshore, Motse Kapa ho fumana foromo ya Kopo ya ho romela tlhapi dinaheng tsa kantle.