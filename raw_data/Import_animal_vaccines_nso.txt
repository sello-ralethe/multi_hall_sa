Title: Moento wa diphoofolo
Source URL: https://www.gov.za/nso/services/services-organisations/import/moento-wa-diphoofolo
Language: nso
Date scraped: 2025-03-05 17:30:15

==================================================

O ka reka ntle fela, wa aba goba wa rekiša moento woo o šomišwago diphoofolong mo Afrika Borwa ge e ngwadišitšwe go ya Molao wa 1997 (Molao wa 36 wa 1947) wa Monontšha, Phepo ya Dipolase, Sehlare sa Temo le Sehlare sa Leruo.Ge o nyaka go reka ntle moento woo o ngwadišitšwego go šomišwa diphoofolong, o swanetše go hwetša gape tumelelo ya ngaka ya diphoofolo ya go reka ntle go tšwa Lefapeng la Maphelo a Diphoofolo. Tumelelo ye ke ya nakwana gape ya morwalo o tee fela. Go na le melao ya go reka ntle kalafo ya diphoofolo yeo e latelwago. Ka ge dinyakwa tša maphelo di fetoga gantši, ka kgopelo kgokagana le Lefapa la Maphelo a Diphoofolo (Mogala 012 319 7507/7684/7700/7673/7456, Fekse 012 329 6892,VetPermits@daff.gov.za) go hwetša dinyakwa tša bjale.Ge o nyaka go reka ntle moento woo o sa ngwadišwago go o leka ka Afrika Borwa, o hloka ditumelelo tše pedi. Tumelelo ye nngwe e tšwa go Mmušakarolo wa Molao wa 36 wa 1947 gomme ye nngwe e tšwa Lefapeng la Maphelo a Diphoofolo. Kgopelo ya tumelelo go tšwa go Mmušakarolo wa Molao wa 36 wa 1947 e swanetše go tla le molao wa teko yeo e akantšwego.Lefapa la Maphelo a Diphoofolo le ntšha tumelelo ge fela ba amogetše kopi ya tumelelo yeo e ntšhitšwego ke Mmušakarolo wa Molao wa 36 wa 1947. Moento woo o rekilwego ntle go lekwa o ka se rekišwe. Ka mabaka a tšhoganetšo moo bolwetši bo phulegilego gomme moento woo o ngwadišitšwego o se bego gona ka nageng, go ka hlokega go šomiša moenti woo o sa ngwadišwago.

Gomme wena bjalo ka moreka ntle w aka moso, o swanetše go dira kgopelo go Khansele ya Taolo ya Kalafo go hwetša tokollo ya Karolo ya 21 go ya Molao wa Kalafo le Taolo ya Dilo tšeo di amanagole yona (Molao wa 101 wa 1965, bjalo k age o mpshafaditšwe ke Molao wa 90 wa 1997). O hloka gape, go tšwa go Lefapa la Maphelo a Diphoofolo, tumelelo ya go reka ntle gore moento o tsene ka nageng. Ba ntšha tumelelo ye ya go reka ntle ge fela o hweditše tumelelo Khansele ya Taolo ya Kalafo gomme o išitše bohlatse go bona. Ka tsela ye, moento woo o sa ngwadišwago e o ka rekišwa nakwana go fihla ge ngwadišo e hweditšwe.

Ela hloko: Ga gona kgopelo yeo e tla lebelelwago ge go se na bohlatse bja tefelo. Bohlatse bja go lokela tšhelete bo swanetše go feksetšwa go:  012 329 8292 /VetPermits@daff.gov.za

Ge kgoro ya Bosetšhaba diofising e dumeletše go reka ntle, go tšea matšatši a mošomo a mararo go ya go a mahlano go lebelelana le kgopelo gomme ya ntšha tumelelo ya go reka ntle kalafo ya diphoofolo.

Ditefišo tša 2024/25

Application for a permit to import vaccines into the Republic of South Africa