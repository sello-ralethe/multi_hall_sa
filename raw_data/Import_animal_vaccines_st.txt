Title: Ditswantle tsa diente
Source URL: https://www.gov.za/st/services/services-organisations/import/ditswantle-tsa-diente
Language: st
Date scraped: 2025-03-05 17:30:20

==================================================

O ka reka kantle ho naha, wa aba kapa wa rekisa meriana bakeng sa ho sebediswa diphoofolong Aforika Borwa hang ha di ngodisitswe ho ya ka Molao wa Menontsha/Manyolo, Phepo ya Diphoofolo tsa Polasing, Ntlafatso ya Temothuo le Ntlafatso Thuong wa 1947 (Molao wa 36 wa 1947).Haeba o batla ho reka moriana o ngodisitsweng kantle ho naha ho o sebedisa diphoofolong, o tlameha ho boela o fumana phemiti ya ho reka diphoofolo kantle ho naha ho tswa Botsamaising ba Bophelo ba Diphoofolo. Phemiti ena ya ho reka kantle e molaong nako e behetsweng le bakeng sa phahlo e le nngwe feela. Ho na le melao ya ho reka diphoofolo kantle ho naha e sebetsang. Kaha ditlhoko tsa bophelo di fetoha kgafetsa, o kotjwa ho iteanya le Botsamaisi ba Bophelo ba Diphoofolo (Mohala 012 319 7507/7684/7700/7673/7456, Fekese 012 329 6892,VetPermits@daff.gov.za) ho fumana ditlhoko tsa moraorao.Haeba o batla ho reka moriana o sa ngodiswang kantle ho naha bakeng sa ho etsa teko Aforika Borwa, o hloka diphemiti tse pedi. Phemiti e nngwe e tswa ho Mongodisi wa Molao wa 36 wa 1947 mme e nngwe e tswa Botsamaising ba Bophelo ba Diphoofolo. Kopo ya phemiti e tswang ho Mongodisi wa Molao wa 36 wa 1947 e tlameha ho felehetswa ke molao o felletseng wa teko o sisintsweng.Botsamaisi ba Bophelo ba Diphoofolo bo ntsha phemiti ya ho reka kantle ho naha ha feela bo amohela khopi ya phemiti e ntshitsweng ke Mongodisi wa Molao wa 36 wa 1947. Moriana o rekilweng kantle ho naha bakeng sa ho etsa diteko ha o a lokela ho rekiswa.Boemong ba tshohanyetso moo sewa sa lefu se bang teng mme ho sa fumanehe moriana o ngodisitsweng naheng, ho ka nna ha hlokahala hore ho sebediswe moriana o sa ngodiswang.

Ebe wena, jwaloka ha o tla ba moreki wa kantle, o tlameha ho etsa kopo Lekgotleng la Taolo ya Meriana bakeng sa mokgelo wa Karolo ya 21 ho ya ka Molao wa Taolo ya Meriana le Dintho tse Amanang le yona (Molao wa 101 wa 1965, jwaloka ha o lokisitswe ke Molao wa 90 wa 1997).Â Hape, Bolaoding ba Bophelo ba Diphoofolo, o hloka phemiti ya ho reka kantle ho naha hore moriana o kene naheng. Ba ntsha phemiti ena ya ho reka kantle ho naha ha feela o fumane tumello Lekgotleng la Taolo ya Meriana mme o isitse bopaki ho bona. Tabeng ena, moriana o sa ngodiswang o ka rekiswa nako e behetsweng ho fihlela boingodiso bo fumanwa.

Ela hloko: Ha ho kopo e tla sebetswa ntle le bopaki ba tefo. Bopaki ba tjhelete e kentsweng bankeng bo tlameha ho fekesetswa ho: 012 329 8292 /VetPermits@daff.gov.za.

Ho nka matsatsi a mararo ho isa ho a mahlano a mosebetsi ho sebetsa kopo le ho ntsha phemiti ya ho reka meriana ya diphoofolo kantle ho naha hang ha ngaka ya diphoofolo ya mmuso kantorong ya Naha e amohetse ho reka kantle.

Ditefiso tsa 2024/25

Application for a permit to import vaccines into the Republic of South Africa