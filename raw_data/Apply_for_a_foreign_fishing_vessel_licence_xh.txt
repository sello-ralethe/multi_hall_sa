Title: iLayisensi yenqanawa yokuloba yelizwe langaphandle
Source URL: https://www.gov.za/xh/services/services-organisations/permits-licences-and-rights/fishing-permits/ilayisensi-yenqanawa
Language: xh
Date scraped: 2025-03-05 17:53:48

==================================================

Ukusebenzisa inqanawa yokuloba yelizwe langaphandle eMzantsi Afrika, kufuneka inqanawa ibhaliswe phantsi kolawulo lwelinye ilizwe elingengoMzantsi Afrika. Kufuneka ufake isicelo sephepha-mvume lenqanawa yokuloba kwiSebe lezoLimo, amaHlathi nokuLoba eKapa.Ukuze inqanawa ibe nephepha-mvume, kufuneka ube nobudlelwane bobuqabane nenkampani enelungelo lokuloba eMzantsi Afrika. Ukuze inqanawa ibe semthethweni, kufuneka uzalise uxwebhu lwesicelo semvume yokuloba ngokwecandelo elo inqanawa iza kuloba kulo. Ukuba unqwenela ukuba inqanawa ilobe enzonzobileni ngexesha lelungelo, kufuneka uzalise uxwebhu lwesicelo sokuloba enzonzobileni.

Inkampani enelungelo lokuloba eMzantsi Afrika ingayiqesha kuphela inqanawa phantsi kweemeko ezingaqhelekanga ukuba ilobe kwimida yoMmandla wezoQoqosho oKhethekileyo ekuloba kuwo abanelungelo okanye kumanzi amazwe ngamazwe phantsi kolawulo lobhaliso lwaseMzantsi Afrika.Phambi kokuba ulobe, kufuneka uqhagamshelane neSebe lezoLimo, amaHlathi nokuLoba eKapa (jonga iinkcukacha zokuqhagamshelana ngezantsi) ukufumanisa ukuba kuya kuvumeleka na ukuqasha inqanawa yokuloba yelizwe langaphandle kwicandelo elithile lokuloba kunye namaxwebhu afunekayo ukuze isicelo esinjalo siphunyezwe.Inqanawa yokuloba iya kuvavanywa ngendleko zakho liGunyabantu loKhuseleko lwaseLwandle laseMzantsi Afrika ivavanyelwa ukuba ikulungele na ukuba selwandle. Zonke iinqanawa zamazwe angaphandle kufuneka zibe ne-INMARSAT C VMS esebenzayo enika ingxelo kwiSebe: ULawulo lokuLoba eKapa. ISebe: iCandelo lokuSebenza loLawulo lokuLoba iVMS liya kuqinisekisa oku.

Isicelo sokusebenzisa inqanawa yelinye ilizwe (kuquka isicelo sokudluliselwa kwenqanawa, imvume yokubambisa kunye nephepha-mvume lokuloba enzonzobileni) singathatha iintsuku ezili-14 zokusebenza, kuxhomekeke ekubeni isicelo sifakwe ngokufanelekileyo na.

Imali

Yiya kwiSebe lezoLimo, amaHlathi nokuLoba eKapa:  Ground Floor, Foretrust Building, Martin Hammerschlag Way, Foreshore, Cape Town ukuze ufumaneuxwebhulwesicelo sephepha-mvume lokuloba ngenqanawa yelinye ilizwe

Fisheries Customer Service Centre:Tel 021 402 3911 / 086 000 3474Fax 021 402 3362Physical address: Ground Floor, Foretrust Building, Martin Hammerschlag Way, Foreshore, Cape Town 8000Postal address: Department of Agriculture, Forestry, and Fisheries, Private Bag X2, Roggebaai, Cape Town, 8012Website:https://www.dalrrd.gov.za/Contact details forSAMSA