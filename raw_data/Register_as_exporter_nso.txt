Title: Kgopelo ya go ingwadisa bjalo ka moromedi wa dithoto dinageng tsa ntle
Source URL: https://www.gov.za/nso/services/services-organisations/export-permits/kgopelo-ya-go-ingwadisa-bjalo-ka-moromedi-wa-dithoto
Language: nso
Date scraped: 2025-03-05 17:38:07

==================================================

Gore o kgone go romela dithoto ka ntle ga Afrika Borwa, o swanetše go ba le phemiti ya go kgonthiša gore o dira bjalo go ya ka melao ye e beilwego.

Thomelontle ya dithoto tše dingwe e ka iletšwa ka maikemišetšo a go kgontšha batšweletši ba mo gae gore ba kgone go hwetša dimateriale tše e šogo tša šongwa pele di ka romelwa ntle.

Phemiti ya go romela dithoto ntle e a nyakega go kgonthiša gore dithototše motho goba khamphani e di romelago ka ntle di sepelelana le ditumellano tša boditšhabatšhaba. Phemiti ya thomelontle e thuša gape go laola thomelontle ya dithoto tše bohlokwa goba tše utswitšwego.

Pholisi ya go romela dithoto ka ntle e fapana go ya ka gore dithoto tšeo ke tša lekala lefe la kgwebo. Ge o nyaka tshedimošo mabapi le pholisi ya go romela dithoto ka ntle, o swanetše go fa ofisi ya ‘Import andExport Control’ ya International Trade Administration Commission (ITAC) tshedimošo ya mabapi le dithoto tše o nyakago go di romela ka ntle.

Ga se dithoto le ditšweletšwa ka moka tše di laolwago ke pholisi ya thomelo ntle ya dithoto. Lenaneo la dithoto tše di laolwago ke pholisi yeo le hwetšagala goITACgomme le ka romelwa ka poso, fekse goba ka e-meile ge o le nyaka.

Go ka tšea matšatši a mararo go phetha kgopelo ya gago.

Tirelo ye ga e lefelwe.