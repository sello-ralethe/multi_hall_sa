Title: Faka isicelo semvume yokusebenzisa indawo yokuLungiselela ukuba iNtlanzi ingoNakali
Source URL: https://www.gov.za/xh/services/services-organisations/permits-licences-and-rights/fishing-permits/faka-isicelo-semvume
Language: xh
Date scraped: 2025-03-05 17:53:29

==================================================

Ukuzibandakanya ekusebenziseni iNdawo yokuLungiselela ukuba iNtlanzi ingoNakali, kufuneka ube nemvume yokusebenzisa iNdawo yokuLungiselela ukuba iNtlanzi ingoNakali. Ungafaka isicelo seNdawo yokuLungiselela iNtlanzi ingoNakali xa unelungelo olifumene ngokumenywa kwincwadi karhulumente iGovernment Gazette. Kodwa ke, liSebe lezoLimo, amaHlathi nokuLoba ngoku elamkela izicelo zokukhululwa ukuba kusetyenziswe iNdawo yokuLungiselela iNtlanzi ingoNakali.

INdawo yokuLungiselela iNtlanzi ingoNakali ingaba sisithuthi, inqanawa, isakhiwo okanye indawo apho kwenziwa khona iimveliso ezivela kwintlanzi.  Imveliso ingenziwa nangayiphi na indlela, efana nokuyisika, ukuyinqunqa, ukohlula amalungu, ukuyicoca, ukuyihlela, ukuyondlalela kunye nokulungiselela ukuyigcina ixesha elide intlanzi. INdawo isekwaquka indawo apho intlanzi inkonkxwa khona, ipakishwe, yomiswe, ikhutshwe amathumbu nokunye, ifakwe ityuwa ukuyigcina ixesha elide, ibandiswe, ikhenkceziswe okanye ilungiswe ukuba ingonakali ukuze ithengiswe eMzantsi Afrika okanye kwamanye amazwe.

Inkqubo yokuhlalutya izicelo iya kuqalisa emva komhla wokuvalwa kwezicelo. ISebe lezoLimo, amaHlathi nokuLoba liya kubhengeza iziphumo. Ukuba ufumene ilungelo leNdawo yokuLungiselela iNtlanzi ingoNakali, kufuneka ufake isicelo semvume yokusebenzisa iNdawo yokuLungiselela iNtlanzi ingoNakali kwaye wonelise iimfuneko zokufumana loo mvume.

UMphathiswa uya kusivuma isicelo sokukhululwa ukuba usebenzise iNdawo yokuLungiselela iNtlanzi ingoNakali phantsi kweemeko ezingaqhelekanga. Ukuba ukhululwe ukuba usebenzise iNdawo yokuLungiselela iNtlanzi ingoNakali kufuneka ufake isicelo semvume yokusebenzisa iNdawo yokuLungiselela iNtlanzi ingoNakali.

Qaphela: Kufuneka uyihlaziye imvume rhoqo ngonyaka. Ukungaphumeleli ukuthobela imimiselo yemvume kungakhokelela ekubeni inqunyanyiswa, icinywe okanye irhoxiswe.

Inkqubo yokufaka iSicelo seLungelo lokuLoba:

Inkqubo yokufaka iSicelo sokuKhululwa:

INkqubo yokufaka iSicelo seMvume:

Isicelo sokukhululwa kunye nesemvume yeNdawo yokuLungiselela iNtlanzi ingoNakali singathatha inyanga e-1 ukuya kwezi-3 kuxhomekeke ekubeni incwadi ephembelelayo ifakwe ngokufanelekileyo na nesicelo semvume kunye namaxwebhu axhasayo.

Imali

Yiya kwiSebe lezoLimo, amaHlathi nokuLoba eKapa: Customer Service Centre, Ground Floor,  Foretrust Building, Martin Hammerschlag Way, Foreshore, Cape Town ukuze ufumane iinkcukacha okanye ufumane isicelo semvume yokusebenza kwiNdawo yokuLungiselela iNtlanzi ingoNakali okanye yiya kwindawo yokusasaza eya kubhengezwa lisebe xa isimemo sokufaka isicelo selungelo siye sapapashwa kwiGovernment Gazette.

Fisheries Customer Service Centre:Tel 086 000 3474 / 021 402 3443E-mail:cscenquries@environment.gov.za

Physical address: Ground Floor, Foretrust Building, Martin Hammerschlag Way, Foreshore, Cape Town 8000Postal address: Department of Agriculture, Forestry, and Fisheries, Private Bag X2, Roggebaai, Cape Town, 8012