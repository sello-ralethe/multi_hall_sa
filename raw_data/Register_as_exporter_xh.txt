Title: Isicelo sokubhalisela ukubangumthumeli wempahla kumazwe angaphandle
Source URL: https://www.gov.za/xh/services/services-organisations/export-permits/isicelo-sokubhalisela-ukubangumthumeli-wempahla
Language: xh
Date scraped: 2025-03-05 17:37:52

==================================================

Ukuthumela iimpahla ezithile eziphuma eMzantsi Afrika, kufuneka ube nemvume eqinisekisa ukuba uyithobele imiqathango elawula ukuthunyelwa kwempahla kumazwe angaphandle.

Ukuthunyelwa kwempahla ezithile kungathintelwa ukuxhasa ubugcisa bemveliso yezimbiwa nokucokiswa kwazo ukuze kwenziwe ezinye iimveliso ngazo okanye ukunceda abavelisi basekhaya bafumane izimbiwa phambi kokuba zithunyelwe kumazwe angaphandle.

Imvume yokuthumela impahla kumazwe angaphandle iyafuneka ukuqinisekisa ukuba iimpahla ezithunyelwa ngumntu oyedwa okanye ngumbutho ziyithobele imiqathango yezivumelwano zamazwe ngamazwe.

Iimvume zokuthumela impahla kumazwe angaphandle zikwanceda ukulawula ukuphuma kwempahla yobugcisa bohlobo oluthile okanye ukuthutyeleziswa kunye nokubiwa kwempahla.

Umgaqo-nkqubo wokuthunyelwa kwempahla kumazwe angaphandle uyohluka kwicandelo ngecandelo lezorhwebo. Ukuba ufuna ulwazi malunga nokuthumela impahla ethile, kufuneka unikezele ngeenkcukacha zempahla leyo unqwenela ukuyithumela kumazwe angaphandle kwi-ofisi yoLawulo lokuthunyelwa nokungeniswa kwempahla kwiKomishoni yoLawulo lwezoRhwebo lwaMazwe ngaMazwe (ITAC).

Asiyiyo yonke impahla elawulwa yimiqathango yokuthunyelwa kwempahla kumazwe angaphandle.Â  Uludwe lwempahla ephantsi kolawulo kwemiqathango yokuthunyelwa kwempahla kumazwe angaphandle luyafumaneka kwiKomishoni yoLawulo lwezoRhwebo lwaMazwe ngaMazwe (ITAC) kwaye lungathunyelwa ngeposi, ngefeksi okanye nge-imeyili ukuba ucele ukuba kwenziwe njalo.

Kungathatha ukuya kwiintsuku ezintathu ukuchophela isicelo sakho semvume yenkonzo yokuthumela impahla kumazwe angaphandle.

Le nkonzo isimahla.